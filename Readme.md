Deze repository bevat de source voor de JavaScript BOEF case. Hieronder een beschrijving van de case:

Bodem Onderzoek en Exploitatie Firma (BOEF) is een bedrijf dat zich specialiseert in het vinden en winnen van verschillende ondergrondse grondstoffen. Om deze grondstoffen te vinden hebben ze een bodemanalyse methode die werkt op basis van geluidsgolven. Omdat geluid door verschillende grondstoffen met verschillende snelheden reist kan dit gebruikt worden om de te peilen wat de samenstelling van de grond is.

Hiervoor wil BOEF echter een analyseapplicatie hebben die de ruwe invoer van de sensoren neemt en daarvan uit een voorspelling doet over waar een bepaalde grondstof te vinden is.

Voor deze opdracht bouwen we dus een applicatie waarin we kunnen aangeven op welke posities de sensoren en emitters geplaatst zijn, de sensorgegevens kunnen invoeren en op basis van deze gegevens een analyse kunnen maken over waar grondstoffen zich kunnen bevinden.
